# Mathematics-Division
Ένα σημαντικό συστατικό των Μαθηματικών, ως μέρος της απαραίτητης διαδικαστικής  γνώσης, αποτελούν και οι αλγόριθμοι. Η χρήση αλγοριθμικών διαδικασιών, η κατανόηση και η αυτοματοποίησή τους ανάγονται σε ύψιστης προτεραιότητας στόχευση του Σχολείου, δεδομένου ότι συναρτώνται άμεσα με τις επιτυχείς επιλύσεις προβλημάτων. Ωστόσο, η σημαντικότητα αυτή των αλγορίθμων αντιπαραβάλλεται αναλογικά, με τις πολλές παρανοήσεις και εσφαλμένες αντιλήψεις των μαθητών.
Τελευταία, σε πολλά σχολεία, ειδικά της Αγγλίας, όσον αφορά στην πράξη της διαίρεσης, χρησιμοποιείται η μέθοδος «Chunking» ή «scaffolding», μέσω επαναλαμβανόμενων αφαιρέσεων, ώστε να υπολογιστεί το πηλίκο και το υπόλοιπο μιας διαίρεσης. Αξιοποιείται, προφανώς, το γεγονός ότι ο πολλαπλασιασμός και η διαίρεση είναι αντίστροφες πράξεις. Ο αλγόριθμος αυτός μπορεί να εξηγήσει καλύτερα τη διαδικασία της διαμοίρασης και του εναπομείναντος υπολοίπου.
Η διαίρεση αυτή μέσω συνεχών αφαιρέσεων μπορεί να αναπαρασταθεί, περισσότερο συναρπαστικά, μέσω κινούμενων σχεδίων. Το πολύ γνωστό,εύχρηστο και φιλικό λογισμικό οπτικοποίησης, αισθητικής έκφρασης και ανάπτυξης της δημιουργικότητας Revelation Natural Art (RNA) δίνει τη δυνατότητα δημιουργίας ταινιών κινουμένων σχεδίων. Ειδικότερα, μπορούν να σχεδιαστούν πολλά ενσταντανέ κινήσεων, στα οποία ορίζεται ο χρόνος της καθυστέρησή τους, και αυτόματα με ένα μόνο κουμπί και με αξιοποίηση του μετεικάσματος, η ταινία προβάλλεται στην οθόνη του υπολογιστή! Εδώ παρουσιάζεται η διαίρεση μέσω συνεχών αφαιρέσεων (χρησιμοποιήθηκαν 24 ενσταντανέ).
Η βιβλιογραφική αναφορά τουμαθησιακού αυτού ανικειμένου είναι η παρακάτω: "Μαστρογιάννης, Α. & Μπουκομάνη, Α. (2015). Κονστρουκτιονισμός, αλγοριθμική Αριθμητική και λογισμικά αισθητικής έκφρασης και ανάπτυξης της δημιουργικότητας: Μια μαθησιακά αποδοτική συστράτευση. i-Teacher, ISSN 1792-4146, Μάιος 2015, τεύχος 11, σσ. 186-201".
